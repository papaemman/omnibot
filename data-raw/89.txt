https://www.aclcf.org/nea/energo-os-politis-ena-ekpedevtiko-programma-gia-ti-diamorfosi-ton-mathiton-trion-os-energon-politon/
|
ΚΟΙΝΩΦΕΛΕΣ ΙΔΡΥΜΑ ΑΘΑΝΑΣΙΟΣ Κ. ΛΑΣΚΑΡΙΔΗΣ                            








ΤΟ ΙΔΡΥΜΑ
ΘΑΛΑΣΣΑ


ΕΠΙΧΕΙΡΗΜΑΤΙΚΟΤΗΤΑ
ΕΚΠΑΙΔΕΥΣΗ
ΕΚΔΗΛΩΣΕΙΣ
ΣΥΝΕΡΓΑΣΙΕΣ
ΑΛΛΑ ΠΡΟΓΡΑΜΜΑΤΑ




















ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ


Η ΟΜΑΔΑ ΜΑΣ
ΥΠΟΣΤΗΡΙΚΤΕΣ
ΝΕΑ


 


Η συμμετοχή των παιδιών στην κοινωνική ζωή, η διεκδίκηση της θέσης τους στην κοινωνία στην οποία μεγαλώνουν και η συνειδητοποίηση την αξίας των ανθρωπίνων δικαιωμάτων είναι μερικά από τα στοιχεία που συνθέτουν τον όρο ενεργός πολίτης και βρίσκονται στο επίκεντρο του εκπαιδευτικού προγράμματος Ενεργώ Ως Πολίτης, το οποίο υλοποιείται από το Ίδρυμα Λαμπράκη με εταίρο το Κοινωφελές Ίδρυμα Αθανάσιος Κ. Λασκαρίδης.



Το πρόγραμμα Ενεργώ Ως Πολίτης υλοποιήθηκε σε 50 σχολεία της Ελλάδας την ακαδημαϊκή χρονιά 2021-2022. Στόχος του είναι να εμπνεύσει μαθητές και μαθήτριες όλων των τάξεων, από το νηπιαγωγείο μέχρι και τη Γ’ Λυκείου, να γίνουν ενεργοί πολίτες, αντί να μείνουν παθητικοί θεατές της ζωής. Εκπαιδευτικές δράσεις διερεύνησης και βιωματικές δραστηριότητες ενθαρρύνουν τους μαθητές να παρατηρούν, να εκφράζονται, να διεκδικούν και να ενεργούν υπεύθυνα για όσα τους αφορούν να συνδέουν την ατομική τους ευθύνη με τη συλλογική και, τέλος, να εφαρμόζουν αυτές τις αξίες στην καθημερινότητά τους. Συνολικά 249 εκπαιδευτικοί όλων των ειδικοτήτων και 3.764 μαθητές και μαθήτριες πρωτοβάθμιας και δευτεροβάθμιας εκπαίδευσης συμμετείχαν με ενθουσιασμό στην πρώτη φάση του προγράμματος, η οποία περιέλαβε σχολεία διαφόρων τύπων σε 18 νομούς και 12 περιφέρειες της χώρας. Το πρόγραμμα θα συνεχιστεί την ακαδημαϊκή χρονιά 2022-2023.
Στην πρώτη εκδήλωση του προγράμματος, η οποία πραγματοποιήθηκε την Τετάρτη 22 Ιουνίου, ομιλήτριες από τα συμμετέχοντα Ιδρύματα και μέλη της επιστημονικής ομάδας του έργου συζήτησαν για τη σημασία της καλλιέργειας του όρου “ενεργός πολίτης” σε μαθητές και μαθήτριες όλων των τάξεων, για τον ρόλο των εκπαιδευτικών στην ανάπτυξη εκπαιδευτικών δράσεων που προωθούν τη συμμετοχή των παιδιών στην κοινωνική ζωή, καθώς και για τη στήριξη και ανάπτυξη εκπαιδευτικών προγραμμάτων που επικεντρώνονται στους πολίτες του αύριο. Επιπλεόν, αναδείχθηκαν πολλές θεματικές δραστηριότητες που πραγματοποιήθηκαν τη φετινή χρονιά από μαθητές και μαθήτριες σε σχολεία της χώρας.
Το έργο Ενεργώ Ως Πολίτης υλοποιείται στο πλαίσιο του προγράμματος Active citizens fund με φορέα υλοποίησης το Ίδρυμα Λαμπράκη και εταίρο το Κοινωφελές Ίδρυμα Αθανάσιος Κ. Λασκαρίδης. Το πρόγραμμα Active citizens fund, ύψους € 13,5 εκ., χρηματοδοτείται από την Ισλανδία, το Λιχτενστάιν και τη Νορβηγία και είναι μέρος του χρηματοδοτικού μηχανισμού του Ευρωπαϊκού Οικονομικού Χώρου (ΕΟΧ) περιόδου 2014 – 2021, γνωστού ως EEA Grants. Το πρόγραμμα στοχεύει στην ενδυνάμωση και την ενίσχυση της βιωσιμότητας της κοινωνίας των πολιτών και στην ανάδειξη του ρόλου της στην προαγωγή των δημοκρατικών διαδικασιών, στην ενίσχυση της συμμετοχής των πολιτών στα κοινά και στην προάσπιση των ανθρωπίνων δικαιωμάτων. Τη διαχείριση της επιχορήγησης του προγράμματος Active citizens fund για την Ελλάδα έχουν αναλάβει από κοινού το Ίδρυμα Μποδοσάκη και το SolidarityNow. Διαβάστε περισσότερα εδώ: www.activecitizensfund.gr

















Γνωρίστε Την Ομάδα Μας




ΤΕΛΕΥΤΑΙΑ ΝΕΑ




ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΘΑΛΑΣΣΑ ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ




ΣΥΝΕΔΡΙΟ: Η ΕΥΕΡΓΕΣΙΑ ΚΑΙ Ο ΝΕΟΤΕΡΟΣ ΕΛΛΗΝΙΣΜΟΣ




 



ΕΠΙΚΟΙΝΩΝΙΑ
ΕΚΔΗΛΩΣΕΙΣ
ΒΡΑΒΕΙΑ







 2020 aclcfWebsite by Cloudevo