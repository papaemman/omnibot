https://www.aclcf.org/nea/oloklirothike-o-protos-marathonios-kenotomias-gia-mia-ellada-choris-plastika-mias-chrisis/
|
ΚΟΙΝΩΦΕΛΕΣ ΙΔΡΥΜΑ ΑΘΑΝΑΣΙΟΣ Κ. ΛΑΣΚΑΡΙΔΗΣ                            








ΤΟ ΙΔΡΥΜΑ
ΘΑΛΑΣΣΑ


ΕΠΙΧΕΙΡΗΜΑΤΙΚΟΤΗΤΑ
ΕΚΠΑΙΔΕΥΣΗ
ΕΚΔΗΛΩΣΕΙΣ
ΣΥΝΕΡΓΑΣΙΕΣ
ΑΛΛΑ ΠΡΟΓΡΑΜΜΑΤΑ




















ΟΛΟΚΛΗΡΩΘΗΚΕ Ο ΠΡΩΤΟΣ ΜΑΡΑΘΩΝΙΟΣ ΚΑΙΝΟΤΟΜΙΑΣ ΓΙΑ ΜΙΑ ΕΛΛΑΔΑ ΧΩΡΙΣ ΠΛΑΣΤΙΚΑ ΜΙΑΣ ΧΡΗΣΗΣ


Η ΟΜΑΔΑ ΜΑΣ
ΥΠΟΣΤΗΡΙΚΤΕΣ
ΝΕΑ


 


Το τριήμερο 11 - 13 Δεκεμβρίου 2020 πραγματοποιήθηκε, με τη χρήση συνεργατικών εργαλείων και ψηφιακών μέσων επικοινωνίας και με πρωτοφανή συμμετοχή, ο πρώτος  μαραθώνιος καινοτομίας "SUP Free hackathon" στο πλαίσιο της εθνικής καμπάνιας Ελλάδα Χωρίς Πλαστικά Μίας Χρήσης, με την υποστήριξη της Lidl Ελλάς και του Κοινωφελούς Ιδρύματος Αθανάσιος Κ. Λασκαρίδης. Η διοργάνωση, η οποία πραγματοποιήθηκε με την τεχνολογική και οργανωτική υποστήριξη της Crowdpolicy, τελεί υπό την αιγίδα του Υπουργείου Περιβάλλοντος και Ενέργειας.



Ο μαραθώνιος καινοτομίας ξεκίνησε την Παρασκευή 11 Δεκεμβρίου με σύντομους χαιρετισμούς από τον κ. Ιάκωβο Ανδρεανίδη, Πρόεδρο Διοίκησης της Lidl Ελλάς, την κα Εύη Λαζού, Πρόεδρο του Κοινωφελούς Ιδρύματος Αθανάσιος Κ. Λασκαρίδης, καθώς και από την κα Άννα – Μισέλ Ασημακοπούλου και τον κ. Νίκο Ανδρουλάκη, μέλη του Ευρωπαϊκού Κοινοβουλίου.
Στον διαγωνισμό έλαβαν μέρος 34 ομάδες και 34 μέντορες, ενώ οι προτάσεις των διαγωνιζόμενων αξιολογήθηκαν από δωδεκαμελή επιτροπή με κριτές προερχόμενους από τον ακαδημαϊκό, τον επιχειρηματικό και τον κοινωφελή χώρο. Σε όλη τη διάρκεια του τριήμερου διαγωνισμού συζητήθηκαν και παρουσιάστηκαν πολλές δημιουργικές ιδέες και προτάσεις για λύσεις και εφαρμογές που θα συμβάλλουν σε μια καθημερινότητα χωρίς πλαστικά μίας χρήσης. Πολυάριθμα “Mentoring Sessions” υποστήριξαν τους συμμετέχοντες στον σχεδιασμό του επιχειρηματικού τους μοντέλου καθώς και στη διαμόρφωση της βασικής επιχειρηματικής ιδέας.
To “SUP Free hackathon” ολοκληρώθηκε την Κυριακή 13 Δεκεμβρίου με την τελική παρουσίαση των προτάσεων από όλες τις ομάδες. Η αξιολόγηση βασίστηκε στην πληρότητα των λειτουργικών χαρακτηριστικών ή της ιδέας, ανάλογα με τον βαθμό ολοκλήρωσής της, στο επιχειρησιακό μοντέλο και στην τεχνολογική καινοτομία. Από τις συνολικά 34 ομάδες που παρουσίασαν, 5 απέσπασαν χρηματικά βραβεία, δωροεπιταγές από τη Lidl Ελλάς και AWS Cloud Services Credits, ενώ εξασφάλισαν την είσοδό τους στο 5μηνο πρόγραμμα επιχειρηματικής επιτάχυνσης SUP Free Innovation Lab.


Οι 5 ομάδες που διακρίθηκαν είναι οι ακόλουθες:
1ο Bραβείο – “FeelTheCup”: Δημιουργία πλατφόρμας που προωθεί κυκλικά επαναχρησιμοποιούμενα ποτήρια σε δίκτυο συμβεβλημένων καταστημάτων καφέ, σε συνδυασμό με πρόγραμμα επιβράβευσης.
2ο Bραβείο – “MS”(17χρονος μαθητής): Υπηρεσία αυτόματου καθαρισμού περιοχών με τη χρήση τεχνητής νοημοσύνης και “robotics” για την αναγνώριση και περισυλλογή απορριμμάτων.
3ο Bραβείο – “ECOCup”: Δημιουργία mobile app που θα λειτουργεί ως οικολογικό σύστημα “loyalty” και θα επιβραβεύει το χρήστη όταν αγοράσει το ρόφημά του στο δικό του επαναχρησιμοποιούμενο σκεύος.
4ο Bραβείο – “SquAthonHackD”: Δημιουργία εφαρμογής που θα χρησιμοποιεί ένα “loyalty scheme” με “rewarding gamification” συστήματα, προκειμένου να ενθαρρύνει τους χρήστες να χρησιμοποιούν εναλλακτικά προϊόντα αντί των πλαστικών μιας χρήσης.
5ο Bραβείο – “AnalogProgrammers”: Διαχωρισμός και στην ανακύκλωση πλαστικών μιας χρήσης με στόχο τη δημιουργία πρώτης ύλης για “custom design” προϊόντα μέσω 3D printing.










Γνωρίστε Την Ομάδα Μας




ΤΕΛΕΥΤΑΙΑ ΝΕΑ




ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΘΑΛΑΣΣΑ ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ




ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ




 



ΕΠΙΚΟΙΝΩΝΙΑ
ΕΚΔΗΛΩΣΕΙΣ
ΒΡΑΒΕΙΑ







 2020 aclcfWebsite by Cloudevo