https://www.aclcf.org/the-team/dr-angeliki-kosmopoulou/ | Δρ. Αγγελική Κοσμοπούλου Εκτελεστική Διευθύντρια Η Αγγελική είναι Εκτελεστική Διευθύντρια του Κοινωφελούς Ιδρύματος Αθανασίου Κ. Λασκαρίδη από το 2015. Κατέχει πτυχίο Ιστορίας και Αρχαιολογίας από το Εθνικό και Καποδιστριακό Πανεπιστήμιο Αθηνών, μεταπτυχιακό (ΜΑ) και διδακτορικό τίτλο (PhD) στην Κλασική Αρχαιολογία από το Bryn Mawr College στην Πενσυλβάνια των ΗΠΑ, καθώς και μεταπτυχιακό τίτλο σπουδών (ΜΒΑ) από το Leicester University της Μεγάλης Βρετανίας. Εργάστηκε στον χώρο της πολιτιστικής διαχείρισης (Ίδρυμα Μείζονος Ελληνισμού, Μέγαρο Μουσικής) και στη συνέχεια έκανε στροφή στην επικοινωνία, ιδρύοντας εταιρία με αντικείμενο την κειμενογράφηση και την παροχή συμβουλευτικών υπηρεσιών. Έχει συνεργαστεί με ένα ευρύ πελατολόγιο το οποίο περιλαμβάνει πολυεθνικές εταιρίες, μικρές επιχειρήσεις, οργανισμούς του ιδιωτικού και του δημοσίου τομέα, καθώς και εκπροσώπους της πολιτικής, της τέχνης και της επιστήμης. Επίσης, έχει διατελέσει επιστημονικός συνεργάτης στη Βουλή των Ελλήνων, σύμβουλος του Υπουργού Πολιτισμού, καθώς και θεματικός συνεργάτης βουλευτών και αιρετών της αυτοδιοίκησης. Συγγραφέας μιας επιστημονικής μονογραφίας (The Iconography of Sculptured Statue Bases in the Archaic and Classical Periods, Madison, Wisconsin 2002) και αρκετών επιστημονικών δημοσιεύσεων στον τομέα της αρχαιολογίας, αρθρογραφεί τακτικά στον έντυπο και ηλεκτρονικό Τύπο με θέμα την επικοινωνία, το storytelling, την πολιτική και το τρέξιμο. Είναι μέντορας σε οργανισμούς που ενισχύουν την επιχειρηματικότητα και τη θέση των γυναικών στη δημόσια ζωή. Είναι Αντιπρόεδρος του ΕΟΤ, Μέλος Δ.Σ. του The People’s Trust, ενώ συμμετέχει στο Advisory Board της ΔΙΑΝΕΟΣΙΣ. Οι Συνεργάτες Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ ΣΥΝΕΔΡΙΟ: Η ΕΥΕΡΓΕΣΙΑ ΚΑΙ Ο ΝΕΟΤΕΡΟΣ ΕΛΛΗΝΙΣΜΟΣ Ο ΔΕΥΤΕΡΟΣ ΜΑΡΑΘΩΝΙΟΣ ΚΑΙΝΟΤΟΜΙΑΣ, ΑΝΑΠΤΥΞΗΣ ΛΥΣΕΩΝ ΚΑΙ ΕΦΑΡΜΟΓΩΝ ΓΙΑ ΜΙΑ ΒΙΩΣΙΜΗ ΚΑΘΗΜΕΡΙΝΟΤΗΤΑ