https://www.aclcf.org/typhoon-project/ | TYPHOON PROJECT ΚΟΙΝΟΠΟΙΗΣΗ Το Typhoon Project ξεκίνησε το 2019 με στόχο τον καθαρισμό του συνόλου της ελληνικής ακτογραμμής και την απόδοση των ακτών, καθαρών πια, σε κατοίκους και επισκέπτες της χώρας. Μοχλός του προγράμματος είναι το Typhoon, ένα σύγχρονο νορβηγικής κατασκευής πλοίο 72 μέτρων που πλέει όλο τον χρόνο απορυπαίνοντας και μεταφέροντας τα απορρίμματα που συλλέγονται σε δομές ανακύκλωσης ή ορθής απόρριψης. Το Typhoon διαθέτει 5 ταχύπλοα για τον καθαρισμό δυσπρόσιτων ακτών και κάδους απορριμμάτων μεγάλης χωρητικότητας, κατάλληλους για τη διαλογή των ειδών που συλλέγονται στις δράσεις. Η ομάδα του, αποτελούμενη από στελέχη του Ιδρύματος και μόνιμο προσωπικό του σκάφους, συνεργάζεται με ακαδημαϊκά ιδρύματα για την υποστήριξη της έρευνας και την κατανόηση του προβλήματος της θαλάσσιας ρύπανσης στη Μεσόγειο. Το Typhoon Project συνεργάζεται με το Εργαστήριο Θαλάσσιας Γεωλογίας και Φυσικής Ωκεανογραφίας του Τμήματος Γεωλογίας του Πανεπιστημίου Πατρών για τη μελέτη των βενθικών απορριμμάτων στον Σαρωνικό και τον Θερμαϊκό Κόλπο, καθώς και με την Ερευνητική Ομάδα Θαλάσσιας Τηλεπισκόπησης του Πανεπιστήμιο Αιγαίου για τον εντοπισμό και τη χαρτογράφηση πλαστικών χρησιμοποιώντας τη σύγχρονη τεχνολογία. ΚΟΙΝΟΠΟΙΗΣΗ ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ ΣΥΝΕΔΡΙΟ: Η ΕΥΕΡΓΕΣΙΑ ΚΑΙ Ο ΝΕΟΤΕΡΟΣ ΕΛΛΗΝΙΣΜΟΣ Ο ΔΕΥΤΕΡΟΣ ΜΑΡΑΘΩΝΙΟΣ ΚΑΙΝΟΤΟΜΙΑΣ, ΑΝΑΠΤΥΞΗΣ ΛΥΣΕΩΝ ΚΑΙ ΕΦΑΡΜΟΓΩΝ ΓΙΑ ΜΙΑ ΒΙΩΣΙΜΗ ΚΑΘΗΜΕΡΙΝΟΤΗΤΑ