https://www.aclcf.org/nea/vravefsi-tou-typhoon-project-sta-lloyds-list-greek-shipping-awards-2020/ | ΒΡΑΒΕΥΣΗ ΤΟΥ “TYPHOON PROJECT” ΣΤΑ LLOYD’S LIST GREEK SHIPPING 2020 Μια σημαντική διάκριση απέσπασε το “Typhoon Project” του Κοινωφελούς Ιδρύματος Αθανάσιος Κ. Λασκαρίδης στα Lloyd’s List Greek Shipping Virtual Awards 2020, καθώς του απονεμήθηκε το “Sustainability Award” για τη συμβολή του στον καθαρισμό των ακτών της χώρας και στην υποστήριξη της έρευνας για τη θαλάσσια ρύπανση. Η βράβευση πραγματοποιήθηκε σε διαδικτυακή εκδήλωση την Παρασκευή 4 Δεκεμβρίου, στην οποία συμμετείχαν κορυφαία ονόματα της ελληνικής και διεθνούς ναυτιλίας. Τα διεθνούς αναγνώρισης και κύρους βραβεία “Lloyd’s List Greek Shipping Awards” διοργανώνονται από τη Lloyd’s List, ναυτιλιακή εφημερίδα που ιδρύθηκε το 1734. Η αξιολόγηση των βραβευθέντων γίνεται από μια ανεξάρτητη επιτροπή δέκα κριτών από διάφορους τομείς της ναυτιλίας. Η επιλογή των βραβευθέντων γίνεται ανάμεσα σε πλήθος αξιόλογων υποψηφιοτήτων που διαγωνίζονται σε 18 θεματικές κατηγορίες. Το βραβείο παρέλαβε η κα Εύη Λαζού, Πρόεδρος του Κοινωφελούς Ιδρύματος Αθανάσιος Κ. Λασκαρίδης, η οποία κατά την απονομή είπε χαρακτηριστικά: Οι δεσμοί της οικογένειας Λασκαρίδη με τη θάλασσα έχουν βάθος αρκετών δεκαετιών και το έργο του Ιδρύματος αποτελεί φυσική συνέχεια της ναυτιλιακής της δραστηριότητας. Το Typhoon Project εκπληρώνει το όραμα του Θανάση Λασκαρίδη για τον καθαρισμό του συνόλου της ελληνικής ακτογραμμής, της πιο εκτεταμένης και ομορφότερης στον κόσμο, και την απόδοσή της στο κοινό χωρίς απορρίμματα… Ως ένα νέο, σχετικά, ίδρυμα, γνωρίζουμε πως χρειάζεται να γίνουν πολλά ακόμα στο περιβαλλοντικό μέτωπο, ιδίως σε μια χώρα σαν την Ελλάδα που βασίζει την οικονομία της σε μεγάλο βαθμό στους φυσικούς πόρους και στην ομορφιά της. Αυτό το σημαντικό βραβείο, το οποίο αποτελεί για εμάς τεράστια ικανοποίηση, μας δίνει έμπνευση για να συνεχίσουμε να εργαζόμαστε συστηματικά, στην κατεύθυνση των στόχων μας. Link: https://greekshippingawards.gr/ Γνωρίστε Την Ομάδα Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ