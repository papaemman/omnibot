https://www.aclcf.org/nea/o-protos-marathonios-kenotomias-anaptixis-liseon-ke-efarmogon-gia-mia-zoi-choris-plastika-mias-chrisis/ | Ο ΠΡΩΤΟΣ ΜΑΡΑΘΩΝΙΟΣ ΚΑΙΝΟΤΟΜΙΑΣ, ΑΝΑΠΤΥΞΗΣ ΛΥΣΕΩΝ ΚΑΙ ΕΦΑΡΜΟΓΩΝ ΓΙΑ ΜΙΑ ΖΩΗ ΧΩΡΙΣ ΠΛΑΣΤΙΚΑ ΜΙΑΣ ΧΡΗΣΗΣ Με αφορμή την ψήφιση του νομοσχεδίου Ενσωμάτωση της Οδηγίας 2019/904/ΕΕ σχετικά με τη μείωση των επιπτώσεων ορισμένων πλαστικών προϊόντων στο περιβάλλον, η Lidl Ελλάς σε συνεργασία με το Κοινωφελές Ίδρυμα Αθανάσιος Κ. Λασκαρίδης ξεκινά την πρώτη δράση ανοιχτής καινοτομίας “Sup Free Hacathon” στο πλαίσιο της εθνικής καμπάνιας “Ελλάδα Χωρίς Πλαστικά Μίας Χρήσης”, υπό την αιγίδα του Υπουργείου Περιβάλλοντος και Ενέργειας. Στόχος είναι η ενεργοποίηση της κοινωνίας και των επιχειρήσεων για τη δημιουργία πρωτότυπων εφαρμογών και λύσεων που αξιοποιούν την τεχνολογία, για να συμβάλλουν σε μια καθημερινότητα χωρίς πλαστικά μίας χρήσης. Το SupFree Hackathon θα πραγματοποιηθεί διαδικτυακά στις 11-13 Δεκεμβρίου και μπορούν να συμμετέχουν μηχανικοί, προγραμματιστές, οικονομολόγοι, αναλυτές, περιβαλλοντολόγοι, ερευνητές, φοιτητές και στελέχη επιχειρήσεων, μεμονωμένοι ή σε ομάδες, αλλά και γενικότερα οποιοσδήποτε έχει μια ιδέα σε θέματα που σχετίζονται με την μείωση των πλαστικών μίας χρήσης και ενδιαφέρεται να την αναπτύξει σε ολοκληρωμένη εφαρμογή. Ο Μαραθώνιος Καινοτομίας ξεκίνησε την Τετάρτη 18 Νοεμβρίου με ένα Open Day, δίνοντας στους ενδιαφερόμενους όσα χρειάζεται να γνωρίζουν για τη συμμετοχή τους. Οι συμμετοχές θα είναι ανοιχτές μέχρι τις 10 Δεκεμβρίου. Η διοργάνωση θα υποστηρίξει τους συμμετέχοντες να σχηματίσουν ομάδες και να συνεργαστούν για να αναπτύξουν και να παρουσιάσουν την ιδέα τους. Οι ομάδες και οι λύσεις που θα διακριθούν θα έχουν τη δυνατότητα να υποστηριχθούν επί 5μηνο για την ανάπτυξη της λύσης τους σε παραγωγική εφαρμογή (φάση acceleration). Δήλωσε συμμετοχή εδώ: https://crowdhackathon.com/sup-free/en/ Γνωρίστε Την Ομάδα Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ