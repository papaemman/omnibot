https://www.aclcf.org/alla-programmata/pronia/ | ΠΡΟΝΟΙΑ Το Κοινωφελές Ίδρυμα Αθανάσιος Κ. Λασκαρίδης υποστηρίζει πρωτοβουλίες κοινωνικής πρόνοιας σχετικές με θέματα μη προνομιούχων ομάδων, κυρίως παιδιών, καθώς και την ενίσχυση δομών υγείας, με στόχο την κάλυψη ζωτικών λειτουργικών αναγκών. Οικογενειακή Μονάδα Προστασίας Παιδιού ” Ο ΑΓΙΟΣ ΠΟΛΥΚΑΡΠΟΣ ΣΜΥΡΝΗΣ” Το Κοινωφελές Ίδρυμα Αθανάσιος Κ. Λασκαρίδης υποστηρίζει σε σταθερή βάση το φιλανθρωπικό σωματείο Άγιος Πολύκαρπος Σμύρνης, το οποίο περιθάλπει και υποστηρίζει παιδιά που έχουν ανάγκη από δωρεάν στέγαση, διατροφή, εκπαίδευση, διαπαιδαγώγηση και ευκαιρίες κοινωνικής αποκατάστασης. Κουλούρειο Νοσοκομείο Ύδρας Παναγία Φανερωμένη Το Κοινωφελές Ίδρυμα Αθανάσιος Κ. Λασκαρίδηςυποστηρίζει τη λειτουργία του Κουλούρειου Νοσοκομείου Ύδρας μέσα από την οικονομική ενίσχυση των ετήσιων Φιλανθρωπικών Μουσικών Εκδηλώσεων που πραγματοποιούνται από το 2010 στο νησί με σκοπό τη βελτίωση των δομών και υπηρεσιών υγείας στο νησί. Παιδί και Οικογένεια Η μη κερδοσκοπική οργάνωση Παιδί και Οικογένεια – Kid and Family υποστηρίζει οικογένειες με μικρά παιδιά και άνεργους γονείς που έχουν πληγεί από την οικονομική κρίση. Η πολυετής στήριξη του Κοινωφελούς Ιδρύματος Αθανάσιος Κ. Λασκαρίδης προς την οργάνωση περιλαμβάνει τη μακροχρόνια παροχή χώρου στο κέντρο της Αθήνας για τη φιλοξενία της, ενώ στο παρελθόν (2015, 2016) περιέλαβε επίσης την επιδότηση θέσεων εργασίας της οργάνωσης. Πρωτοβουλία για το Παιδί Με έδρα τη Βέροια, το φιλανθρωπικό σωματείο Πρωτοβουλία για το Παιδί, επικεντρώνεται στη διάγνωση και διαχείριση περιστατικών κακοποίησης παιδιών, στην παροχή ολιστικής φροντίδας σε αυτά και στη θεραπεία τραύματος. Καταξιωμένη στον χώρο της, η οργάνωση συνεργάζεται με συναφείς φορείς από την Ελλάδα και το εξωτερικό, ενώ συμμετέχει στην ομάδα που διαμορφώνει το θεσμικό πλαίσιο για την παιδική προστασία στη χώρα μας. Το Κοινωφελές Ίδρυμα Αθανάσιος Κ. Λασκαρίδηςσυνεργάστηκε με την Πρωτοβουλία για τη δημιουργία του Σπιτιού της Βεργίνας, δομής φιλοξενίας αγοριών άνω των 12 ετών. Σε αυτό το πλαίσιο, κάλυψε το κόστος μακροχρόνιας ενοικίασης και πλήρους ανακαίνισης του οικήματος που φιλοξενεί τα παιδιά. Χάρη στη δωρεά, η Πρωτοβουλία διαθέτει σήμερα έναν πρότυπο ξενώνα για την ευχάριστη διαμονή των παιδιών, καθώς και ειδικά διαμορφωμένο προαύλιο χώρο για αθλοπαιδιές και ομαδικές συναθροίσεις. Πρόγραμμα Παιδικού Γάλακτος Το τριετές πρόγραμμα παιδικού γάλακτος υποστηρίχθηκε από το Κοινωφελές Ίδρυμα Αθανάσιος Κ. Λασκαρίδηςκαλύπτοντας μια απολύτως ζωτική ανάγκη σε μη ευνοημένες οικογένειες με παιδιά βρεφονηπιακής ηλικίας. Υλοποιήθηκε με μηνιαίες διανομές προς τις οικογένειες, οι οποίες πραγματοποιήθηκαν μέσω των φορέων ΔΕΣΜΟΣ, Θεόφιλος, Σύλλογος Προστασίας Αγέννητου Παιδιού – Η Αγκαλιά, ΑΙΤΗΜΑ, Δίκτυο Αλληλεγγύης Λέρου. Υδροδότηση Καταυλισμού και Οικισμού Ειδομένης Τον χειμώνα του 2015, η έκρηξη του προσφυγικού ζητήματος και η συγκέντρωση μεγάλου αριθμού προσφύγων στην Ειδομένη, οδήγησαν στην αναζήτηση άμεσων τρόπων βελτίωσης των δύσκολων συνθηκών διαβίωσης του προσφυγικού πληθυσμού.Σε συνεργασία με τον Δήμο Παιονίας, στη γεωγραφική περιφέρεια του οποίου βρίσκεται η Ειδομένη, προκρίθηκε η αντιμετώπιση των αναγκών σε νερό για πόση, παρασκευή τροφής και καθαριότητας.Η παρέμβασή του Κοινωφελούς Ιδρύματος Αθανάσιος Κ. Λασκαρίδηςπεριέλαβε την ηλεκτροδότηση αντλιοστασίου ύδρευσης στο Χαμηλό, οικισμό κοντά στην Ειδομένη, την επέκταση του δικτύου ηλεκτροδότησης και την τοποθέτηση σωληνώσεων έως τον προσφυγικό καταυλισμό. Το έργο υλοποιήθηκε με την αξιοποίηση τοπικών συνεργατών και σε αγαστή συνεργασία με τη δημοτική αρχή. Γνωρίστε Την Ομάδα Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ