https://www.aclcf.org/nea/deltio-tipou/ | ΠΑΓΟΥΡΙΑ ΓΙΑ ΟΛΑ ΤΑ ΠΑΙΔΙΑ ΤΟΥ ΔΗΜΟΤΙΚΟΥ Σε μια ουσιαστική δωρεά για τους μαθητές των δημοτικών σχολείων όλης της χώρας, το Κοινωφελές Ίδρυμα Αθανάσιος Κ. Λασκαρίδης προσέφερε περισσότερα από 600.000 επαναχρησιμοποιούμενα ατομικά μπουκάλια, με στόχο την εκπαίδευση και εξοικείωση των παιδιών στην επαναχρησιμοποίηση υλικών στην καθημερινότητα και τη μείωση του περιβαλλοντικού αποτυπώματος. Παράλληλα, η χρήση ατομικού μπουκαλιού από τους μικρούς μαθητές προστατεύει την υγεία των παιδιών και ενισχύει τα μέτρα που λαμβάνει η χώρα για την αντιμετώπιση της πανδημίας. Το επαναχρησιμοποιούμενο μεταλλικό μπουκάλι των μαθητών, είναι κατασκευασμένο από υλικά που πληρούν τις ευρωπαϊκές προδιαγραφές υγείας και ασφάλειας και καλύπτει μια σημαντική ανάγκη των παιδιών, στο σχολείο καθώς και σε εξωσχολικές δραστηριότητές τους. Από την ίδρυσή του, το Κοινωφελές Ίδρυμα Αθανάσιος Κ. Λασκαρίδης, πρωτοπόρο και με σταθερή στόχευση στην προστασία του θαλάσσιου περιβάλλοντος, πραγματοποιεί δράσεις και επενδύει σε προγράμματα που ευαισθητοποιούν και ενεργοποιούν τα παιδιά και τους νέους, αναγνωρίζοντας τον σημαντικό ρόλο τους στην αλλαγή νοοτροπίας και συνηθειών για την προστασία του περιβάλλοντος. Γνωρίστε Την Ομάδα Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ