https://www.aclcf.org/thalassa/seachange-greek-islands/ | CHANGE GREEK ISLANDS Το πρόγραμμα SeaChange Greek Islands ξεκίνησε το 2018 και πραγματοποιείται σε δέκα νησιά των Κυκλάδων, υπό την αιγίδα των τοπικών Δήμων και σε συνεργασία με κατοίκους, οργανώσεις και φορείς. Τα νησιά που συμμετέχουν είναι η Σέριφος, η Σίκινος, η Αμοργός, η Φολέγανδρος, η Κίμωλος, η Ανάφη, η Δονούσα, η Σχοινούσα, η Ηρακλειά και τα Κουφονήσια. Στόχος του προγράμματος είναι οι πολυεπίπεδες παρεμβάσεις για την προστασία του θαλάσσιου περιβάλλοντος, την ενίσχυση των κατοίκων και την ευαισθητοποίηση για τη μείωση της ρύπανσης που προκαλείται από τα πλαστικά μίας χρήσης. Το πρόγραμμα περιλαμβάνει οργανωμένους καθαρισμούς ακτών, προγράμματα περιβαλλοντικής εκπαίδευσης για όλες τις σχολικές βαθμίδες, καθώς και πρόγραμμα citizen science για εφήβους, επιδιώκοντας την ενεργοποίηση των μαθητών-ερευνητών σε όλη τη διάρκεια του χρόνου. Περιλαμβάνει, επίσης, δράσεις ενημέρωσης του γενικού πληθυσμού, συναντήσεις με τοπικούς φορείς αλλά και την υποστήριξη πολιτιστικών και αθλητικών γεγονότων για την προώθηση των σκοπών του (Donousa Trail Run, Serifos Sunset Race κ.ά.). Ο κορμός του προγράμματος είναι κοινός σε όλα τα νησιά, ενώ, με βάση τις ειδικές ανάγκες της τοπικής κοινωνίας και τις συνθήκες κάθε νησιού, ορισμένα νησιά δοκιμάζουν και φιλοξενούν πρόσθετες δράσεις, όπως: Δονούσα Χάρη στην άριστη συνεργασία του Ιδρύματος με τους τρεις συλλόγους του νησιού, η Δονούσα έγινε το πρώτο νησί στην Ελλάδα που δεσμεύτηκε για τη μείωση και σταδιακή κατάργηση των πλαστικών μίας χρήσης από τον Απρίλιο 2019. Σήμερα οι περισσότερες επιχειρήσεις του νησιού συμμετέχουν στο πρόγραμμα, κάνοντας σταθερά βήματα για τη μείωση της ρύπανσης, τη στροφή σε επαναχρησιμοποιούμενα υλικά και τη στροφή σε βιώσιμες πρακτικές στον τουρισμό και στην εστίαση. Σέριφος Η παραλία Βαγιά φιλοξένησε μια προσπάθεια συστηματικής μείωσης αποτσίγαρων και έγινε η πρώτη παραλία στην Ελλάδα με ειδική ζώνη για καπνιστές. Με την άδεια του Δήμου Σερίφου τοποθετήθηκαν καθίσματα, σκίαστρα και κάδοι απόρριψης αποτσίγαρων, ενώ στελέχη του προγράμματος και ενημερωτικές επιγραφές οδηγούσαν το κοινό στη ζώνη καπνίσματος. Η δράση επιλέχθηκε ως μία από τις δέκα καλύτερες ευρωπαϊκές ιδέες για το περιβάλλον από τον διεθνή Innovation in Politics Awards για το 2019. Σίκινος Η Σίκινος έγινε τον Μάιο 2018 το πρώτο νησί στη Μεσόγειο που κατάργησε το πλαστικό καλαμάκι, σε μια προσπάθεια ευαισθητοποίησης για τη μείωση των πλαστικών μίας χρήσης. Η διεθνής απήχηση της δράσης αποτέλεσε τον πιλότο των δράσεων του προγράμματος σε άλλα νησιά. Γνωρίστε Την Ομάδα Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ