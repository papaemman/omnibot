https://www.aclcf.org/alla-programmata/1821/ | 1821 Το Κοινωφελές Ίδρυμα Αθανάσιος Κ. Λασκαρίδης συμμετέχει στην Πρωτοβουλία 1821-2021 που συγκροτήθηκε ενόψει της επετείου των 200 ετών από την Ελληνική Επανάσταση, με τη συμμετοχή 14 ιδρυμάτων και της Εθνικής Τράπεζας. Στόχος του κοινού προγράμματος είναι η ανάδειξη του τρόπου με τον οποίο η επέτειος της Επανάστασης θα αποτελέσει αφορμή εθνικού αναστοχασμού και έμπνευση για το μέλλον. Το Ίδρυμα υποστηρίζει οικονομικά τις επετειακές εκθέσεις της Ιστορικής και Εθνολογικής Εταιρείας της Ελλάδος σε 8 περιφερειακά μουσεία (Εθνολογικό Μουσείο Θράκης, Τελλόγλειο Ίδρυμα Τεχνών Α.Π.Θ., Κοινωφελής Επιχείρηση Πολλαπλής Ανάπτυξης Δήμου Βέροιας, Λαογραφικό Ιστορικό Μουσείο Λάρισας, Βυρωνική Εταιρεία Ιεράς Πόλεως Μεσολογγίου, Ναυτικό και Ιστορικό Μουσείο Γαλαξειδίου, Εθνική Πινακοθήκη-Μουσείο Αλεξάνδρου Σούτσου – Παράρτημα Ναυπλίου, Ναυτικό Μουσείο Κρήτης). Επίσης, υποστηρίζει την Έδρα Νεοελληνικής Λογοτεχνίας του Πανεπιστημίου Sapienza της Ρώμης στην έκδοση μονογραφιών με θέμα την Ελληνική Επανάσταση, την υποστήριξη μαθητικού διαγωνισμού στα λύκεια της Ρώμης για το 1821 και τον Ιταλικό Φιλελληνισμό, καθώς και τη θέσπιση βραβείου επιστημονικής μονογραφίας για το Ιταλικό Φιλελληνικό Κίνημα και την Ελληνική Επανάσταση (Επιστημονικός Υπεύθυνος: Καθηγητής Χρήστος Μπιντούδης). Τέλος, προετοιμάζει για τον Απρίλιο του 2022 τη διοργάνωση διεθνούς συνεδρίου με θέμα: Η Ευεργεσία και ο Νεότερος Ελληνισμός. Γνωρίστε Την Ομάδα Μας ΤΕΛΕΥΤΑΙΑ ΠΑΡΟΥΣΙΑΣΗ ΣΥΛΛΟΓΙΚΗΣ ΕΚΔΟΣΗΣ ΠΑΝΔΗΜΙΑ, ΚΑΙ ΑΝΘΡΩΠΟΣ ΣΤΗΝ ΕΛΛΑΔΑ ΕΝΕΡΓΩ ΩΣ ΠΟΛΙΤΗΣ: ΕΝΑ ΕΚΠΑΙΔΕΥΤΙΚΟ ΠΡΟΓΡΑΜΜΑ ΓΙΑ ΤΗ ΔΙΑΜΟΡΦΩΣΗ ΤΩΝ ΜΑΘΗΤΩΝ/ΤΡΙΩΝ ΩΣ ΕΝΕΡΓΩΝ ΠΟΛΙΤΩΝ